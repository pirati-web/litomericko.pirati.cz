---
title:	  'Chceme v Litoměřicích vyvážený radniční zpravodaj'
layout:	  post
category: blog
author:	  Petr Panaš
image:	  radnicni_zpravodaj.jpg
tags:	  Zpravodaj
date:	  2018-08-15
---
Radniční zpravodaj je sestavován radnicí. Zastupitelé dostávají nějaký prostor k vyjádření, ten ale není nijak velký. A hlavně nemohou reagovat na některé účelové a zavádějící články a tvrzení radnice. Příkladem může být tvrzení pana starosty v Radničním zpravodaji č. 1 z 6. února 2018, kde je na str. 7 starostova odpověď na článek, který napsal poslanec Mikuláš Peksa (Piráti). 

Citace starosty: *„Pane poslanče, všechny opoziční strany zastoupené v zastupitelstvu dostaly nabídku pracovat ve výborech. Bylo na nich, jak se s nabídkou vypořádají.“*

Opoziční strany měly zájem na zastoupení ve výborech už na ustavujícím jednání zastupitelstva po volbách. Jejich zájem ale nebyl vzat v potaz. Poslední návrh na zastoupení opozičních stran ve finančním výboru (což je nejdůležitější výbor) jsem podal před rokem. Koalice ho však neschválila. Zelení a ANO tam zástupce nemají. Problém je i skutečnost, že opozice má pouze jednoho zástupce v redakční radě. Jako Zelení jsme usilovali také o zastoupení, ale marně. Pevně doufáme, že po volbách se situace změní a Radniční zpravodaj bude více otevřený nejenom opozičním zastupitelům, ale i občanům.
