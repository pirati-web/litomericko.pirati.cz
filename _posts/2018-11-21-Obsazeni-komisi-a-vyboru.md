---
title:    "Obsazení komisí a výborů při RM "
layout:	  post
category: blog
author:	  "Kateřina Stojanová"
image:	  spolecna.jpg
tags:	  koalice
date:	  2018-11-21
---
Dne 12. 11. 2018 proběhlo v kanceláři starosty města Litoměřic již druhé zasedání Rady města. Nově zvolení radní z koaličních zastupitelských stran ODS, Severočeši Litoměřice a Sport a Zdraví Litoměřice mimo jiné jmenovali předsedy, členy a sekretáře komisí při Radě města na následující volební období 2018 - 2022.
Naše zeleno-pirátské uskupení mělo z pozice 3. nejsilnějšího uskupení v Zastupitelstvu města zájem na tom, aby v jednotlivých komisích participovali naši nominanti. Ustanovili jsme straníky i nestraníky, kteří byli ceněnými členy komisí  již v minulosti, nebo se problematikou spadající do agendy komisí aktivně zabývají.

Jsme odhodlaní být aktivními členy v získaných komisích a skrze naší poradní činnosti naplňovat jednotlivé body našeho volebního programu. "Je nám líto, že Rada města nepodpořila náš návrh na zřízení komise pro online agendu, která měla ambici pomáhat radnici s elekronizací, ale i s přechodem na otevřený software, který by městu mimo jiné ušetřil významné finanční výdaje,"  říká Aleš Stibal, zastupitel za Piráty.  

Zveřejněný seznam schválených jmen nás ale velmi nepříjemně překvapil!. Důvodem byl i fakt, že KSČM, která má oproti nám polovinu zvolených mandátů, dostala v komisích více zástupců, než my, nebo proto, že jsme přišli o možnost podílet se na aktivitách Komise majetkové (vč. agendy likvidační). V té dostala paradoxně  zastoupení TOP09, kterou voliči do zastupitelstva nezvolili ani jediným mandátem. Náš zástupce není ani v Komisi dopravy, kde jsou naopak členy zaměstnanci města. Ti mohou být přizváni z hlediska odborného, ale komise je politickým orgánem města, kde by měli mít prioritně zastoupení všechny zvolené politické subjekty. Z 11 ustanovených komisí tak budeme mít zastoupení jen v 9 z nich. 

Seznam jmenovaných členů komisí a výborů z naší koalice:

* Finanční výbor: Ing. Jan Hrkal
* Kontrolní výbor: Aleš Stibal
* Komise zdravotní a sociální: Mgr. Kateřina Stibalová
* Komise výchovy a vzdělání: Mgr. Kateřina Szaffnerová
* Komise sportu: Ing. Jan Hrkal
* Komise kultury vč. agendy letopisecké: Mgr. Renata Kutina Vášová
* Komise územního rozvoje a městských památek: Jiří Rotter
* Komise životního prostředí: Radim Ježek
* Komise pro agendu Zdravé město: PhDr. Lenka Simerská
* Komise marketingu a cestovního ruchu: Aleš Stibal
* Komise geotermálního projektu (GTE): Aleš Stibal 

"Doufali jsme v naplnění nedávných slov pana starosty, že bude koalice s opozicí v novém volebním období spolupracovat a vztahy nebudou tak vyhrocené, jako v minulém volebním období. Bohužel nové ustanovení komisí zatím hovoří o tom, že k tomu není úplná vůle a radnice chce opozici naopak ze společné práce vyšachovat. Není žádný rozumný důvod někomu neumožnit se na práci komise aktivně podílet. V případě námi nominovaných osob se navíc jedná o práci zcela bezplatnou," okomentoval situaci "zelený" zastupitel města Mgr. Petr Panaš. 
