---
title:	 Referendum o nemoncnici
layout:	  post
category: blog
author:	  Michal Ketner
image:	  referendum.jpg
tags:	  Referendum Nemocnice
date:	  2019-11-08
---

**V pátek 8. listopadu 2019 proběhlo v Litoměřicích místní referendum o osudu městské nemocnice. Pro odmítnutí privatizace nemocnice hlasovalo 96 % zúčastněných. Jedná se o historicky první referendum, které se nekoná v den řádných voleb a díky účasti 52 % je platné. Litoměříčtí občané tedy jasně odmítli snahu vedení města nemocnici prodat.**

>"Jestli bychom si z referenda měli v konečném důsledku něco odnést, tak to, že na radnici musí sedět lidé, kteří nakládají s majetkem města hospodárně, dle vůle obyvatel. Je ke zvážení současného vedení radnice, které snahy proti privatizaci bojkotovala, zda-li by v kontextu zmíněného ve své pozici mělo setrvat."
říká předsedkyně mistního sdružení Piratů Kateřina Stojanová.

Piráti mají prvky přímé demokracie v programu a jako jediná strana je i na sobě uplatňují. Proto jsme nadšeni zájmem občanské společnosti o naše město a jsme rádi, že se občané zapojili do místního referenda a jasně dali najevo, jak chtějí nakládat s nemocnicí. Občané by měli mít právo rozhodovat o svém městě a ne jen delegovat tuto pravomoc na volené zástupce. Místní referenda jsou způsob, jak si vyzkoušet fungování přímé demokracie, které vede k převedení moci a zodpovědnosti na občany, což Piráti podporují.

>"Dík patří Petičnímu výboru, který dokázal vyburcovat občany k aktivitě. Závaznost místních referend právě pro nedostatečnou účast oprávněných voličů nebývá pravidlem a proto za obdiv určitě stojí hojná účást, kdy občané Litoměřic dali jasně najevo, že jim není lhostejný osud jejich města, i když jim radnice házela klacky pod nohy",
říká místopředseda místního sdružení Litoměřice Michal Ketner.



Ilustrační fotka je vypůjčená z [webu města](https://www.litomerice.cz/images/Fotogalerie/12019/2019referendum/dsc_4997.jpg).
